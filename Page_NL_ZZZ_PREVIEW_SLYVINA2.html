<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<title>De Kronieken van Phantasar</title>
<meta http-equiv="content-type" content="text/html; charset=utf-8" />
<meta http-equiv="imagetoolbar" content="no" />
<link href="css/style.css" rel="stylesheet" type="text/css" />
</head>
<body>
<div id="container">
  <div id="header">
    <h1><a href="News_HomePage.html">Kronieken van Phantasar</a></h1>
    <ul>
      <li><a href="Page_NL_ABOUT.html">About</a></li>
      <li><a href="Page_NL_BOEKEN.html">Boeken</a></li>
      <!-- <li><a href="https://kroniekenphantasar.tumblr.com/" target=_blank>Tumblr Blog</a> -->
      <li><a href="WikiIndex_Phantasar_NL.html">Wiki</a></li>
	  <li><a href="Page_NL_LANGUAGE.html">Taal</a></li>
      <li><a href="Page_NL_LINKS.html">Links</a></li>
      <li><a href="Page_NL_CONTACT.html">Contact</a></li>
    </ul>
    <form method="get" action="#">
      <p>
        <input type="text" name="search" />
        <input type="submit" value="Search" class="btn" />
      </p>
    </form>
  </div>
  <div id="content">
	  <!-- NL  ZZZ_PREVIEW_SLYVINA2 -->
<p>
Hieronder staat hoofdstuk II van "Slyvina en de moord onder de sterren".<br>
</p>
<hr>
<p>
&quot;Ik had toch niet gedacht dat Slyvina zou schrikken van een lijk,&quot; lachte kolonel Truvkan.<br>
Slyvina probeerde te lachen.<br>
&quot;Normaliter weest ik van te voren dat ik een lijk ga aantreffen,&quot; zei Slyvina. &quot;Wie had kunnen denken dat ik gewoon bij een rondleiding waarbij ik uitleg kreeg over sterrenkunde dat ik een lijk zou vinden? En nog wel onthoofd. Ik zou eens willen weten of dit een ongeval was of een misdrijf.&quot;<br>
&quot;Ik zou niet weten hoe dit een ongeval had kunnen zijn,&quot; zei de kolonel. &quot;Ik ken deze ruimte. De telescoop staat te ver van het bureau, bovendien is deze kamer erop gemaakt met de telescoop mee te kunnen draaien. Nu is de dokter nog bezig het hoofd en het lichaam te bekijken, maar ik ben er al wel uit dat deze man opzettelijk met iets van een zwaard moet zijn onthoofd. Het moest haast wel een geplande aanval zijn. Ik neem aan dat jij van plan bent om uit te gaan zoeken wie dat gedaan heeft.&quot;<br>
&quot;Ik moet nog even bekomen van de schrik,&quot; zei Slyvina. &quot;Het is echt voor 't eerst dat ik degene ben die het lijk vindt.&quot;<br>
&quot;Er is voor alles een eerste keer, meisje.&quot;<br>
&quot;Heel grappig, kolonel,&quot; zei Slyvina. &quot;Sorry, je probeert me op te vrolijken. Maar ik ben zeker van plan om als ik weer een beetje tot rust gekomen ben om de moord op te lossen. Ik moet alleen nog even kijken waar ik moet beginnen. Al wat ik nu heb is een lichaam en een los hoofd. Ik heb nog geen motief of lijst van mensen die hier allemaal zouden kunnen komen. Dit moest haast wel een moord op voorbedachte rade zijn.&quot;<br>
&quot;En waar maak je dat uit op, meisje?&quot;<br>
&quot;In deze stad geldt een algeheel wapenverbod,&quot;zei Slyvina. &quot;Iemand kan dus niet even &quot;per ongeluk&quot; een zwaard binnen krijgen. Ik acht het waarschijnlijker dat het wapen doelbewust voor de moord hier naar binnen is gehaald om die moord te plegen. En dan de positie van het slachtoffer. Gewoon achter zijn bureau in de kamer van een grote telescoop. Het lijkt me niet waarschijnlijk dat iemand die in een simpele vechtpartij per ongeluk iemand dood de moeite neemt het deze wenteltrap op te dragen en hier achter een bureau te plaatsen.&quot;<br>
Slyvina keek de kolonel aan.<br>
&quot;Hoe is het met Timotei en Mercu?&quot;<br>
&quot;Timotei is echt even goed geschrokken,&quot; zei kolonel Truvkan. &quot;Maak je over haar niet al te veel zorgen. Ze is bij luitenant Rynesa in goede handen. Zij heeft al vaker Befindo's opgevangen die dit soort ervaringen hadden. Zelfs Befindo's die een moord zelf hebben zien gebeuren. Als iemand Timotei weer een beetje tot rust kan krijgen en kan helpen met het verwerken van deze vondst is zij het wel.  En Mercu is nu ook bij haar.&quot;<br>
&quot;Misschien dat ik mijn onderzoek zo bij hem moet beginnen,&quot; zei Slyvina. &quot;Ik denk niet dat hij de dader is. Hij zou wel gek zijn om ons naar deze ruimte te leiden in de wetenschap dat er een lijk zou liggen dat hij zelf gemaakt heeft.&quot;<br>
&quot;Dat kan ook een truc zijn om de aandacht af te leiden,&quot; zei Truvkan.<br>
&quot;Oh, daar houd ik zeker rekening mee,&quot; zei Slyvina, &quot;maar als dat zo is, dan kan hij wel erg goed acteren. Maar hij kan me wellicht wel helpen aan een lijst van de medewerkers van dit complex en hoeveel van hen toegang hebben tot deze ruimte. Ik bedoel zo'n gigantische telescoop, gemaakt door Quandanora zelf, hoewel ik het niet mogelijk acht dat een dief het zou kunnen jatten, lijkt het me toch niet iets waar je zomaar iedereen zonder begeleiding bij laat kunnen.&quot;<br>
&quot;Ik zie dat Suneau zijn laatste wens om van jou een zelfstandige speurder te maken een verstandige is geweest, Slyvina. Maar ik had je al bij de zaak van de moord op de heer van het huis van Groesbergen al scherp uit de hoek zien komen. Ik denk ook dat Suneau gelijk had toen hij zei dat hij die zaak zonder jou nooit had kunnen oplossen. Goed, als wij van het leger klaar zijn met onze formaliteiten hier zal ik het onderzoek dat naar de dader moet leiden in jouw handen leggen. Er is een kleine legerplaats om de hoek dus als je een dader hebt of als de zaak gevaarlijk begint te worden, meld je dan daar zodat zodat we een aanhouding kunnen verrichten of je eventuele bescherming kunnen bieden.&quot;<br>
&quot;Dank u, kolonel,&quot; zei Slyvina.<br>
Slyvina zag hoe het lichaam van het slachtoffer in een speciale bak werd gelegd. De vloeistof die de legerdokter over het heen gooide kende ze ook. Dat was een met alchemie vervaardigd goedje dat het lichaam wat langer conserveert voor verder onderzoek. Ze vroeg zich af hoe ze die bak de wenteltrap af zouden krijgen, maar de soldaten leken vaker met dit bijltje gehakt te hebben. Al snel was ze alleen in de ruimte met de enorme telescoop. Het luik naar buiten was dicht. Jammer. Ondanks alles had ze graag een blik de ruimte in geworpen. Ze besloot het bureau waar achter het slachtoffer zat een nader te bekijken. Er stond een grote pot op waar rollen perkament uit staken. En een pot inkt met een ganzenveer. Het had waarschijnlijk niet veel zin om die rollen te gaan lezen. Waarschijnlijk waren dat alleen maar aantekeningen van zaken die met de telescoop waargenomen waren. Haar oog viel wel opeens op iets wat ze nogal vreemd vond in een ruimte als deze. Het leek wel een dartpijltje. Wat een geluk dat ze ze haar speciale handschoenen bij had. Die deed ze snel aan en ze bekeek het pijltje. Dit was geen dart, maar eerder een pijl dat met een blaaspijpje moest zijn afgeschoten. Of dit met de moord te maken had, viel niet op te maken, maar het was wel te toevallig dat dit op een plek waar een moord gepleegd was, was gevonden. Snel wikkelde ze het in een magische doek die eventuele sporen niet zou uitwissen en deed ze het in haar tas. Ze keek nog verder naar het bureau, maar buiten bloedvlekken die nog niet waren verwijderd, was er niets aparts te zien. Slyvina liep verder de ruimte rond. Ze zag een paar wielen aan de muren. Ongetwijfeld diende deze om de ruimte te draaien zodat de telescoop goed kon worden gericht. Ze bekeek de vloer. Die zat vol luiken die in een cirkel liepen. Het luik boven de wenteltrap stond open. Waarschijnlijk zou echt alles hier draaien tot aan de vloer aan toe en konden via deze luiten altijd wegen naar de wenteltrap gemaakt worden. Opeens ging er een tweede luik open. Een jongedame kwam eruit omhoog. Ze leek te schrikken bij de aanblik met Slyvina.<br>
&quot;Juffrouw, deze ruimte is alleen toegankelijk voor medewerkers van dit complex,&quot; zei ze.<br>
&quot;Mijn naam is Slyvina,&quot; zei Slyvina. &quot;Ik ben hier om een moord te onderzoeken. Heeft u dat niet doorgehad?&quot;<br>
&quot;Eh, een moord?&quot; zei de dame verbaasd.<br>
&quot;Heeft u niets gemerkt. Het leger is net met het lichaam vertrokken. Ik was vooral de ruimte aan het bekijken om te zien of ik hier nog wat aanwijzingen kon vinden.&quot;<br>
&quot;Dat klinkt wel erg ongeloofwaardig,&quot; zei de dame. &quot;Ik verbleef in de slaapruimte hieronder zodat ik vannacht verder onderzoek kon doen naar de planeet Shalaga. Wie is eigenlijk precies vermoord?&quot;<br>
&quot;Ik geloof dat Mercu hem Dukkan noemde,&quot; zei Slyvina. <br>
&quot;Wat? Dukkan?&quot; de dame werd lijkbleek. &quot;Dat is mijn leermeester. Wie zou zoiets doen?&quot;<br>
&quot;Wat kun je mij precies vertellen over Dukkan?&quot;<br>
&quot;Dukkan is een heer van het huis van Hulriko,&quot; zei de dame. &quot;Hij heeft mij vorig jaar hier aangenomen zodat ik mijn studie van sterren en planeten echt meer vorm kon geven door met telescopen naar de ruimte te kunnen kijken. Hij begeleidde ook mijn vriendje Sermu, die ik op de academie heb ontmoet.&quot;<br>
&quot;En mag ik vragen hoe u heet,&quot; vroeg Slyvina.<br>
&quot;Mijn naam is Yvalna, dochter van het huis van Ferynko,&quot; zei de dame. <br>
&quot;En u sprak over een slaapruimte?&quot;<br>
&quot;Ja, omdat we met deze telescoop vooral 's nachts soms meer kunnen zien, bovendien kan het soms met bepaalde posities van hemellichamen sowieso al zijn dat je aan bepaalde tijden bent gebonden, slapen wij soms hier zodat we meteen aan de slag kunnen. Daarbij zijn sterrenkundige complexen met een telescoop zo krachtig als deze toch al niet over heel Aeria te vinden dus we zijn nogal eens ver van huis hier.&quot;<br>
&quot;En u werd altijd met uw vriend hier begeleid?&quot;<br>
&quot;Ja,&quot; zei Yvalna. &quot;Het is eigenlijk voor het eerst dat ik hier les zou volgen zonder hem. Hoewel ik hem wel morgen nacht hier verwacht. Bij Yasathar, hij weet ook nog niet eens wat er is gebeurd.&quot;<br>
&quot;Wie heeft er precies allemaal toegang tot deze ruimte? Ik bedoel zonder begeleiding, daar ik hier zelf onder begeleiding van Mercu was toen we het slachtoffer vonden.&quot;<br>
&quot;Dat zijn er niet zo veel,&quot; zei Yvalna. &quot;En de deur gaat altijd goed op slot als iedereen hier weg is.  Misschien kunt u die vraag beter bij de receptie vragen. Alle namen van de wetenschappers die hier werken staan daar in de kaartenbak.&quot;<br>
&quot;Weet u of Dukkan enige vijanden had binnen dit complex?&quot;<br>
&quot;Ik zou niet weten wie,&quot; zei Yvalna. &quot;Het was een hele attente man. Hij gaf vorige Deca Sermu nog de wind van voren omdat hij mijn verjaardag was vergeten. En hij weet ook goed de tijd te nemen om dingen uit te leggen. Astronomie is namelijk niet alleen alle planeten en al hun manen van buiten kennen. Er komt ook veel kennis van natuurkunde en scheikunde bij kijken. Gedegen aanwijzingen dat kennis van magie nodig is, zijn er nog niet, maar geen enkele astronoom durft dit uit te sluiten. Het kan dus best wel complex zijn en dan is een geduldige leraar wel wenselijk.&quot;<br>
&quot;En wat zou hij precies aan het doen zijn achter dat bureau?&quot;<br>
&quot;We noteren veel van wat we zien,&quot; zei Yvalna. &quot;Vaak dicteert degene die door de telescoop kijkt aan de gene achter het bureau. Dukkan had echter wel de eigenschap om, als niemand de telescoop gebruikt, of als gasten die een rondleiding krijgen ieder moment kunnen komen om de precieze uitwerking ook daar te doen. Dat vond hij handiger.&quot;<br>
Sylvina bekeek Yvalna nog eens goed. Ze had rood haar en een wit gezicht met sproeten. Haar groene ogen stonden gespannen, maar Slyvina hield er rekening mee dat ze gewoon de schrik over de dood van haar leermeester probeerde te verbergen. <br>
&quot;Die slaapruimte?&quot;<br>
&quot;Gewoon een klein zaaltje met zes bedden,&quot; zei Yvalna. &quot;Je moet niet angstig zijn voor je mannelijke collegae want we hebben geen aparte jongens en meisjes afdeling. De ruimte is vanaf de achterzijde van het gebouw en via de wenteltrap die dus niet open is voor publiek.&quot;<br>
&quot;Die die ruimte kan alleen bereikt worden door hen die ook deze ruimte kunnen bereiken?&quot;<br>
&quot;Ja,&quot;zei Yvalna. &quot;Deze telescoop is de voornaamste reden dat we die slaapruimte&uuml;berhaupt hebben.&quot;<br>
&quot;Zijn er nog meer in en uitgangen naar de telescoop?&quot;<br>
&quot;Nee,&quot; zei Yvalna. &quot;Alleen die algemene trap en die trap naar de slaapruimte.&quot;<br>
&quot;U heeft ook niet iemand voorbij horen komen terwijl u in de slaapruimte was?&quot;<br>
&quot;Eh nee, maar ik moet bekennen dat ik nogal een vaste slaper ben,&quot; zei Yvalna. &quot;Volgens mijn moeder kun je naast mijn bed een kanon afschieten en zou ik nog doorslapen.&quot;<br>
&quot;Een kanon?&quot;<br>
&quot;Een soort metalen buis waarmee je grote kogels kunt afschieten,&quot; zei Yvalna. &quot;Ze worden niet zo vaak gebruikt omdat ze door de lucht nauwelijks te vervoeren zijn. Ze zijn nogal zwaar. Maar geloof me, het geluid van een kanon dat afgeschoten wordt is oorverdovend.&quot;<br>
Slyvina dacht even na.<br>
&quot;Ik denk dat ik voorlopig even genoeg weet,&quot; zei Slyvina. &quot;Ik zou u wel willen vragen u voor verdere verhoren beschikbaar te houden.&quot;<br>
&quot;Beschikbaar houden? U denkt toch niet dat ik dit gedaan heb?&quot;<br>
&quot;Ik denk nog helemaal niks,&quot; zei Slyvina kalm. &quot;Of u het nu wel of niet gedaan heeft, u kent deze plek beter dan ik en dus kan alles wat u wellicht weet mij op het juiste spoor brengen. Ik zal ditzelfde verzoek aan iedereen moeten doen die hier werkt. Ik verdenk op dit moment nog helemaal niemand. Mijn onderzoek is pas net begonnen.&quot;<br>
&quot;Op die manier,&quot; zei Yvalna. &quot;Ik moet, geloof ik, weer even gaan liggen. Dit alles valt me nogal zwaar, weet u?&quot;<br>
&quot;Als u support nodig heeft,&quot; zei Slyvina. &quot;Op dit moment is luitenant Rynesa hier nog aanwezig om de vinders van het lichaam gerust te stellen. Zij kan u misschien ook van dienst zijn.&quot;<br>
&quot;Nee, dank u,&quot; zei Yvalna. &quot;Ik twijfel niet aan de bekwaamheid van de luitenant, maar ik moet dit gewoon even alleen verwerken.&quot;<br>
&quot;Indien u iets denkt te weten wat voor het onderzoek van belang kan zijn,&quot; zei Slyvina. &quot;Ik ga nu eerst eens bij de receptie inlichtingen inwinnen.&quot;<br>
&quot;Als ik iets weet, breng ik u op de hoogte,&quot; zei Yvalna.<br>
</p>
<br/><br /><br /><div><small><small><img src='https://secure.gravatar.com/avatar/5fbccf235ea1f03b23de5cf0d1756af5?s=200&r=pg' style='float:left; border: 0;' height='15' alt='Avatar' /> This page was created by JEROEN on Friday, August 5, 2022</small></small></div><br />
<div><small><small><img src='https://i.imgur.com/f6LKbQp.png' style='float:left; border: 0;' height=15 alt='Avatar' /> This page was last updated by Yggdrassil on 09 Feb 2025; 10:05:44</small></small></div><br /><br />


  </div>
</div>
<div id="footer">
  <div>
    <p>&copy; 2019 Jeroen P. Broks <span>Template by <a href="http://www.onedollartemplates.com">OneDollarTemplates</a></span></p>
  </div>
</div>
</body>
</html>
